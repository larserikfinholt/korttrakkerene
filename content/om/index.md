---
title: "Om oss"
date: 2019-09-26T19:15:32+02:00
draft: false
menu: "main"
--- 

Vi er en gjeng ivrige stisyklister som har Gulsetmarka som lekegrind. Vi møtes et par ganger i uka og sykler eller rydder sti. Vi gjennomfører guiding og noe utbedring av stiene i marka, les mer om dette på skrytesidene

{{< figure src="/kortlogo.png" >}}

For å ha mulighet til å søke midler vurderer vi å starte en ideell organisasjon. Under er et utkast til vedtekter (basert på mal fra https://www.frivillighetnorge.no/?module=Articles&action=Article.publicOpen&id=1080).

# Stiftelsesmøte
Det innkalles til stiftelesemøte mandag 22. oktober 2019 på Gulsetsenteret.

Der skal det vedtas vedtekter og velges styremedlemmer. Et referat fra dette møte sendes sammen med vedtekter inn ved registerering i Frivillighetsregisteret.



# Forslag til Vedtekter

## § 1 Formål
Korttråkkerene er en organisasjon som ønsker å skape sykkelglede for alle.

Korttråkkerene skal:

Være en møteplass for stisyklister som liker Gulsetmarka. Korttråkkerene skal jobbe for å spre sykkelglede. Korttråkkerene skal bidra til å vedlikeholde og tilrettelegge stier for stisykling. 

## § 2 Organisatorisk tilknytning
Korttråkkerene er en frittstående organisasjon, uten binding til andre organisasjoner.

## § 3 Medlemmer
Medlemskap i Korttråkkerene er åpent for alle.

## § 4 Stemmerett og valgbarhet
Alle medlemmer har stemmerett og er valgbare til tillitsverv i foreningen.

## § 5 Kontingent
Kontingenten fastsettes av årsmøtet og betales forskuddsvis.

## § 6 Årsmøte
Årsmøtet er Korttråkkerene høyeste myndighet. Årsmøtet holdes hvert fjerde år og innkalles av styret med 2 ukes varsel via SMS. Forslag som skal behandles på årsmøtet skal være sendt til styret senest 1 uker før årsmøtet. Fullstendig saksliste må være tilgjengelig for medlemmene senest 1 uke før årsmøtet.

Alle medlemmer har adgang til årsmøtet. Årsmøtet kan invitere andre personer og/eller media til å være til stede.

Årsmøtet er vedtaksført med det antall stemmer som møter. Ingen har mer enn en stemme, og stemmegivning kan ikke skje ved fullmakt. Med mindre annet er bestemt skal et vedtak for å være gyldig være truffet med alminnelig flertall av de avgitte stemmene. Blanke stemmer skal anses som ikke avgitt.

## § 8 Årsmøtets oppgaver 
Årsmøtet skal:

- Behandle Korttråkkerene årsmelding
- Behandle Korttråkkerene regnskap i revidert stand
- Behandle innkomne forslag
- Fastsette kontingenten
- Vedta Korttråkkerene budsjett
- Velge:  a. styremedlemmer, b. valgkomite

## § 9 Ekstraordinære årsmøter
Ekstraordinære årsmøter holdes når styret bestemmer det, eller minst en tredjedel av de stemmeberettigede medlemmene krever det.

Møteinnkallelse og vedtak skjer etter samme regler som for ordinære årsmøter

## § 10 Styret
Korttråkkerene ledes av styret som er høyeste myndighet mellom årsmøtene.

Styret skal:

- Iverksette årsmøtets bestemmelser. 
- Oppnevne etter behov komiteer/utvalg/personer for spesielle oppgaver og utarbeide instruks for disse. 
- Administrere og føre nødvendig kontroll med Korttråkkerene økonomi og eiendeler i henhold til de til enhver tid gjeldende instrukser og bestemmelser. 
- Representere Korttråkkerene utad.

Leder innkaller til styremøter ved behov. Styret er vedtaksført når et flertall av styrets medlemmer er til stede. Vedtak fattes med flertall av de avgitte stemmene. Ved stemmelikhet gjelder det som styrelederen, eller stedfortreder utpekt av styreleder, har stemt for.

## § 11 Vedtektsendringer
Endringer i disse vedtekter kan bare foretas på ordinært eller ekstraordinært årsmøte etter å ha vært på sakslisten, og det kreves 2/3 flertall av de avgitte stemmene.

## § 12 Oppløsning (§ 12 kan ikke endres.)
Oppløsning av Korttråkkerene kan bare behandles på ordinært årsmøte. Blir oppløsning vedtatt med minst 2/3 flertall, innkalles ekstraordinært årsmøte 3 måneder senere. For at oppløsning skal skje må vedtaket her gjentas med 2/3 flertall. Eventuelle midler og utstyr som organisasjonen har skal ved en oppløsning gis til en organisasjon med tilsvarende formål.



